<html>
<title>La Pecora e la Dracma Perdute e Ritrovate</title>
<body>
<sup>1</sup> Si avvicinavano a lui tutti i pubblicani e i peccatori per ascoltarlo. 
<sup>2</sup> I farisei e gli scrivi mormoravano dicendo: "Costui accoglie i peccatori e mangia con loro". 
<sup>3</sup> Ed egli disse loro questa parabola: <br />
<sup>4</sup> "Chi di voi, se ha cento pecore e ne perde una, non lascia le novantanove nel deserto e va in cerca di quella perduta, finch&eacute; non la trova? 
<sup>5</sup> Quando l'ha trovata, pieno di gioia se la carica sulle spalle, 
<sup>6</sup> va a casa, chiama gli amici e i vicini, e dice loro: "Rallegratevi con me, perch&eacute; ho trovato la mia pecora, quella che si era perduta". 
<sup>7</sup> Io vi dico: cos&igrave; vi sar&agrave; gioia nel cielo per un solo peccatore che si converte, pi&ugrave; che per novantanove giusti i quali non hanno bisogno di conversione. 
<sup>8</sup> Oppure, quale donna, se ha dieci monete e ne perde una, non accende la lampada e spazza la casa e cerca accuratamente finch&eacute; non la trova? 
<sup>9</sup> E dopo averla trovata, chiama le amiche e le vicine, e dice: "Rallegratevi con me, perch&eacute; ho trovato la moneta che avevo perduto". 
<sup>10</sup> Io vi dico: cos&igrave; vi sar&agrave; gioia nel cielo per un solo peccatore che si converte, pi&ugrave; che per novantanove giusti i quali non hanno bisogno di conversione.
</body>
</html>
