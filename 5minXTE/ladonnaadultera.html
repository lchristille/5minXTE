<html>
<body>
<title>La donna adultera</title>
<div align="justified">
<sup>1</sup>Ges&ugrave; si avvi&ograve; verso il monte degli Ulivi.
<sup>2</sup>Ma al mattino si rec&ograve; di nuovo nel tempio e tutto il popolo andava da lui. Ed egli sedette e si mise a insegnare loro.
<sup>3</sup>Allora gli scribi e i farisei gli condussero una donna sorpresa in adulterio, la posero in mezzo e
<sup>4</sup>gli dissero: "Maestro, questa donna &egrave; stata sorpresa in flagrante adulterio.
<sup>5</sup>Ora Mos&egrave;, nella Legge, ci ha comandato di lapidare donne come questa. Tu che ne dici?".
<sup>6</sup>Dicevano questo per metterlo alla prova e per avere motivo di accusarlo. Ma Ges&ugrave; si chin&ograve; e si mise a scrivere col dito per terra.
<sup>7</sup>Tuttavia, poich&eacute; insistevano nell'interrogarlo, si alz&ograve; e disse loro: "Chi di voi &egrave; senza peccato, getti per primo la pietra contro di lei".
<sup>8</sup>E, chinatosi di nuovo, scriveva per terra.
<sup>9</sup>Quelli, udito ci&ograve;, se ne andarono uno per uno, cominciando dai pi&ugrave; anziani. Lo lasciarono solo, e la donna era l&agrave; in mezzo.
<sup>10</sup>Allora Ges&ugrave; si alz&ograve; e le disse: "Donna, dove sono? Nessuno ti ha condannata?".
<sup>11</sup>Ed ella rispose: "Nessuno, Signore". E Ges&ugrave; disse: "Neanch'io ti condanno; va' e d'ora in poi non peccare pi&ugrave;".
</div>
</body>
</html>