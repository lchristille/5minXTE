<html>
<body>
<title>Il ricco e il povero Lazzaro</title>
<div align="justified">
<sup>19</sup>C'era un uomo ricco, che indossava vestiti di porpora e di lino finissimo, e ogni giorno si dava a lauti banchetti.
<sup>20</sup>Un povero, di nome Lazzaro, stava alla sua porta, coperto di piaghe,
<sup>21</sup>bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.
<sup>22</sup>Un giorno il povero mor&igrave; e fu portato dagli angeli accanto ad Abramo. Mor&igrave; anche il ricco e fu sepolto.
<sup>23</sup>Stando negli inferi fra i tormenti, alz&ograve; gli occhi e vide di lontano Abramo, e Lazzaro accanto a lui.
<sup>24</sup>Allora gridando disse: "Padre Abramo, abbi piet&agrave; di me e manda Lazzaro a intingere nell'acqua la punta del dito e a bagnarmi la lingua, perch&eacute; soffro terribilmente in questa fiamma".
<sup>25</sup>Ma Abramo rispose: "Figlio, ric&ograve;rdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui &egrave; consolato, tu invece sei in mezzo ai tormenti.
<sup>26</sup>Per di pi&ugrave;, tra noi e voi &egrave; stato fissato un grande abisso: coloro che di qui vogliono passare da voi, non possono, n&eacute; di l&igrave; possono giungere fino a noi".
<sup>27</sup>E quello replic&ograve;: "Allora, padre, ti prego di mandare Lazzaro a casa di mio padre,
<sup>28</sup>perch&eacute; ho cinque fratelli. Li ammonisca severamente, perch&eacute; non vengano anch'essi in questo luogo di tormento".
<sup>29</sup>Ma Abramo rispose: "Hanno Mos&egrave; e i Profeti; ascoltino loro".
<sup>30</sup>E lui replic&ograve;: "No, padre Abramo, ma se dai morti qualcuno andr&agrave; da loro, si convertiranno".
<sup>31</sup>Abramo rispose: "Se non ascoltano Mos&egrave; e i Profeti, non saranno persuasi neanche se uno risorgesse dai morti"".
</div>
</body>
</html>