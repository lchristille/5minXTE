<html>
<body>
<title>Il fariseo e il pubblicano al tempio</title>
<div align="justified">
<sup>9</sup>Disse ancora questa parabola per alcuni che avevano l'intima presunzione di essere giusti e disprezzavano gli altri:
<sup>10</sup>"Due uomini salirono al tempio a pregare: uno era fariseo e l'altro pubblicano.
<sup>11</sup>Il fariseo, stando in piedi, pregava cos&igrave; tra s&eacute;: "O Dio, ti ringrazio perch&eacute; non sono come gli altri uomini, ladri, ingiusti, ad&ugrave;lteri, e neppure come questo pubblicano.
<sup>12</sup>Digiuno due volte alla settimana e pago le decime di tutto quello che possiedo".
<sup>13</sup>Il pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: "O Dio, abbi piet&agrave; di me peccatore".
<sup>14</sup>Io vi dico: questi, a differenza dell'altro, torn&ograve; a casa sua giustificato, perch&eacute; chiunque si esalta sar&agrave; umiliato, chi invece si umilia sar&agrave; esaltato".
</div>
</body>
</html>